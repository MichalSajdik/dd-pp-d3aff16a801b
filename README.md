Zadání úkolu - Jednoduchý košík na eshopu
Vytvořit jednoduchou webovou aplikaci  pomocí React JS, která simuluje výběr produktu do košíku a následné zobrazení košíku. Na prvním pohledu se nachází seznam produktů, které si uživatel může dát do košíku (o jaké produkty se jedná a kolik jich je, je čistě na vás). Každý produkt má svůj název, cenu a uživatel si může pomocí tlačítek plus a mínus zvolit, jaké množství produktu si chce koupit (tato tlačítka mu navýší/sníží počet produktu o 1). Dále se zde nachází textové pole, na základě kterého lze vyfiltrovat produkty podle názvu. Nachází se zde také tlačítko, které uživatele přesměruje do košíku, kde vidí výpis položek, které si zvolil. V tomto výpisu se mu zobrazuje název, množství položek, co si zvolil a celková cena za zvolené položky. V rámci druhého pohledu je i tlačítko zpět, kterým se může vrátit na první stranu a udělat úpravy. Pro lepší představu a inspiraci přikládáme jednoduchý návrh těchto dvou pohledů.

Bonusové úkoly
- využít react-router-dom pro navigaci z jednoho pohledu do druhého a zpátky
- pomocí Redux storu držet seznam produktů, které jsou na stránce zobrazovány
- vytvořit design v CSS dle návrhu, anebo svůj vlastní (fantazii se meze nekladou)
- přidat si do projektu Typescript a typovat 